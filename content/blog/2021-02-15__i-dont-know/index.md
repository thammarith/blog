---
title: ไม่รู้!
date: 2021-02-15T14:31:16.526Z
description: ผมไม่รู้! ผมไม่รู้! ผมไม่รู้! ผมไม่รู้! ผมไม่รู้!
isFeatured: false
featuredImage: featured-image.png
categories: ['life', 'thoughts']
tags: ['social']
unpublished: true
---

ผมไม่รู้!

นี่ไม่ใช่คำพูดของรองนายกบางคน แต่เป็นสิ่งที่ทุกคนพูดกันทั่วไป

เมื่อหลายวันก่อนไปเจอเหตุการณ์นึงที่เจอมาซ้ำ ๆ หลายรอบ รู้สึกคันปาก อยากบ่นเรื่องนี้ ไหน ๆ ก็มีบล็อคตัวเองที่นั่งทำเล่น ๆ มาสักพักแล้ว เอามาใช้เลยดีกว่า!

วันก่อนครับ ผมไปขึ้นเรือครับ ที่ท่าพรานนก (ศิริราช/วังหลัง) ทีนี้ก็นั่งอ่านหนังสือรอเรืออยู่ เจ้าหน้าที่เขาก็เรียกให้คนที่จะไปฝั่งนนทบุรีตั้งแถวรอเรือที่กำลังจะมา คนก็ไปยืนรอกันตามปกติ

มีชาวต่างชาติคนนึงในมือก็ถือตั๋วพร้อมละ แต่เหมือนเขาไม่มั่นใจว่าที่ ๆ เขาจะไป (สาทร) ต้องขึ้นเรือลำไหน ด้วยความไม่รู้ เขาก็เลยเดินไปถามเด็กนักเรียนคนนึงที่ยืนต่อแถวอยู่ว่าเรือลำนี้ไปสาทรมั้ย

เด็กนักเรียนก็ไม่รู้ แต่เขาก็ใจดี เดินไปถามเจ้าหน้าที่ให้ว่าลำนี้ไปสาทรมั้ย

"พี่ครับ อันนี้ไปสาทรไหม" เด็กนักเรียนถาม

"ไปท่าน้ำนนท์" เจ้าหน้าที่ตอบเสียงห้วน ๆ เหมือนไม่พอใจ

เด็กนักเรียนก็ถามอีกรอบด้วยความไม่รู้ว่า "แล้วไปสาทรไหมอะครับ"

เจ้าหน้าที่ก็ยังยืนยันคำเดิมว่า "ไปท่าน้ำนนท์" แต่รอบนี้เพิ่มน้ำเสียงไม่พอใจ

เด็กก็หน้าเสียเดินกลับมา ตอบกลับฝรั่งสักอย่าง ฝรั่งก็มานั่งรอเหมือนเดิม แล้วเราก็บอกว่ายูรอไปพร้อมกับไออะ ไอไปทางเดียวกัน

---

ใครที่เคยนั่งเรือก็คงจะรู้ว่า เรือวิ่งแนวเหนือ-ใต้ ถ้าจากศิริราชถ้าจะไปสาทรก็ต้องรอเรือฝั่งวัดราชสิงขร/สะพานตากสิน บางคนก็อาจจะคิดว่า นี่มันของง่าย ๆ นี่นา ใคร ๆ ก็รู้

หรือทางเจ้าหน้าที่เอง ก็คงคิดว่า การตอบแบบนั้นก็ชัดเจนแล้วนี่นา ก็เรือมันไปท่าน้ำนนท์หนิ ไม่ได้ไปสะพานตากสิน

แต่เหมือนลืมไปว่า ในโลกนี้มีคนที่ไม่รู้อยู่
